# Głowa pełna kodu
## Wstęp

Od najmłodszych lat miałem marzenie o tym, by programować. Pamiętam jak dostałem swój pierwszy komputer od mojego Taty. Było to Commodore 64. Jakie on wtedy robił na mnie wrażenie. Widok czerwonej migającej lampki był dla mnie czymś cudownym. Spędzałem mnóstwo czasu *męcząc* joystick na różnego typu grach. Od olimpiady (gdzie urządzenie sotawało najbardziej w kość), po różnego typu gry przygodowe. Jednak zawsze interesowało mnie to, jak to działa. Jak to się dzieje, że postać przedstawiona na ekranie porusza się reagując na moje ruchy.

Potem nadeszła era internetu. Osiedlowe sieci i różnego typu zabawy w *hakera*. Wysyp różnego typu serwisów. Jedne odnosiły ogromy sukces inne nie. W takich czasach przyszło mi dojrzewać. Pamiętam jak w czasie, kiedy chodziem do gimnazjum. Spędzałem godziny popołudniami w pobliskim osiedlowym sklepie komputerowym. Przyglądałem się stojącym tam urządzeniom i zachodziłem w głowę jak to wszystko szybko się zmienia. Starałem się nadąrzyć za wszystkimi nowinkami technicznymi. Po prostu interesował mnie ten świat.

Początkowe zainteresowanie napędzane było wgłównie grami. Piłka nożna oprócz komputerów była moją drugą największą pasją. Nie zdziwi więc nikogo fakt, że grałem głównie w produkcję studia EA Sports pt. Fifa. Nie grałem tylko dla zabawy. Swego czasu byłem dosyć rozpoznawalnym graczem na europejskiej scenie Fify. Należałem do ścisłej czołówki zawodników tej platformy w Polsce. Bardzo często razem z bratem jeździliśmy na turnieje po całej Polsce. Jeżeli nie przesiadywałem na komputerze to spędzałem każdą wolną chwilę na treningu lub boisku osiedlowym grając w piłkę z kolegami.

Ten ebook nie będzie jednak o mnie. Zakupiłeś/aś go pewnie nie z tego powodu, żeby dowiedzieć się czegoś więcej o autorze.

W Grudniu 2020 roku udało mi się to marzenie spełnić. Tym ebookiem chciałem przekazać Ci wszystko co wiem na temat samodzielnej nauki programowania i zmiany branży po 30tce. Tą publikacją zamykam bardzo ważny rozdział w moim życiu. Rozdział pełen wyrzeczeń, poświęcenia i koniec końców masy szczęścia.

## Decyzja

Wszystko zaczyna się od decyzji. Na początku stajesz przed wyborem i rozpatrujesz wszystkie za i przeciw. Bijesz się z myślami czy to, co zamierzasz zrobić jest słuszne. Nie jesteś tutaj sam. Wielu na Twoim miejscu pewnie zastanawiałoby się, czy warto przechodzić tak długą drogę i zmieniać pewny zarobek w sprawdzonej już przez Ciebie branży na coś niepewnego.

Oszukałbym Cię, gdybym napisał tutaj, że ja nie miałem żadnych wątpliwości. Miałem i to wiele. Miałem sprawdzoną pracę w branży samochodowej. Zarabiałem przyzwoite pieniądze. Niedawno narodził się mój syn Filip. Wiedziałem, że żona w tym momencie będzie *wyjęta z rynku pracy* i będę musiał przez najbliższy czas samemu utrzymywać swoją rodzinę.

Niejeden pewnie puknąłby się w głowę. Jednak u mnie coś się wypaliło. Codziennie rano cierpiałem musząc jeździć do biura, gdzie wykonywałem swoją pracę. I tutaj nie chodziło o środowisko, czy zarobki jakie miałem. Miałem to szczęście, że w branży samochodowej zawsze trafiałem na przyzwoitych ludzi. Ludzi, którzy łatwo dzielili się swoim doświadczeniem i wsparciem na początku mojej drogi. Nigdy nie przypominam sobie sytuacji, żebym miał narzekać na szefa i współpracowników. Nic z tych rzeczy. Pieniądze też były odpowiednie. Po prostu czułem, że to nie było to.

Dodatkowo ciężko mi było pogodzić ię z myślą, że będę musiał zostawić za sobą lata doświadczenia jako projektant powierzchni klasy A w przemyśle samochodowym. Prawie 10 lat doświadczenia zostanie wykasowane z mojej zawodowej kariery. No bo kogo w branży IT będzie interesowałeo to, że potrafiłem dobrze przenosić modele samochodów z papieru na komputer.

Jednak mało przydatna umiejętność nie sądzisz? Jednak teraz z perspektywy czasu widzę, że się myliłem. Wbrew pozorom, nie wszystko czego się nauczyłem pracując jako inżynier w branży samochodowej zostało zostawione z tyłu. Wiele umiejętności miękkich przeniosłem na nowy grunt. Głównie były to, co prawda umiejętności z gatunku tych interpersonalnych jak łatwość komunikacji i umiejętność pracy pod presją czasu. Ale koniec końców tego nie nauczyłem się z książek o programowaniu. Tego nauczyła mnie moja *stara* praca.

Miałem ogromny żal do siebie. Żal, który trawił moją osobę przez 30 lat życia. Żal związany z tym, że nigdy tak naprawdę nie spróbowałem dogonić swojego marzenia o byciu programistą. Codziennie stawałem przed lustrem i za każdym razem mówiłem sobie *Nie dałeś z siebie nic, żeby móc pracować w branży IT. Nawet nie spróbowałeś zrobić czegoś w tym kierunku.*

I tak codziennie rano stawałem przed lustrem z ogromnym żalem do siebie, że nic z tym nie robię. Aż do czasu...

Podczas narodzin mojego syna coś we mnie pękło. Pamiętam jak dziś, że to był moment w którym podjąłem tę decyzję. Powiedziałem sobie, że spróbuję. Dam sobie trzy lata intensywnej nauki. Jeżeli w przeciągu trzech lat nie zdobędę pierwszej pracy jako programista. Zamykam szufladkę z tym marzeniem i już więcej nie będę miał do siebie żalu, że nie spróbowałem.


    - item1
    - item2
    - item3

## Obserwacja siebie i kalibrowanie procesu nauki

Niestety (albo stety) tak się złożyło, że w okresie kiedy mój syn był jeszcze niemowlakiem. Musiałem wyjechać na delegację do USA. Nie miałem za bardzo wyboru. Bardzo nie podobała mi się ta perspektywa, że utracę kilka początkowych miesięcy życia mojego malucha ze względu na obowiązki służbowe.

Początkowo byłem mocno zdenerwowany tą perspektywą. Po głębszym zastanowieniu się zacząłem dostrzegać plusy tego rozwiązania. Po pierwsze finansowo będziemy jako rodzina mieli więcej. Było to związane z dopłatami za delegacje, które wtedy nie były małe. Dodatkowo zauważyłem kolejną korzyść. Będąc z daleka od moich bliskich, będę mógł w stu procentach skupić się na nauce programowania na własną rękę.

Dzięki delegacji zyskałem kilka dodatkowych godzin dziennie, które mogłem przeznaczyć na naukę programowania. Każdą wolną chwilę spędzałem na przyswajaniu wiedzy z kursów dostępnych w internecie. Teraz z perspektywy czasu wiem, że moje podejście do nauki było, delikatnie mówiąc naiwne. Początkowo moja nauka polegała na oglądaniu tutoriali i podążaniu za instruktorem. Jak pewnie się domyślasz taka nauka nie zdawała egzaminu. Wszystko było fajnie do momentu, w którym sam musiałem zaimplementować jakieś rozwiązanie. Cała moja duma z tego, że tak wiele już umiem upadała jak domek z kart.

Pewnie dlatego cały proces zmiany branży trwał u mnie prawie trzy lata. Chcę podzielić się tutaj swoimi wskazówkami. Tak, by u Ciebie nie trwało to tak długo.
